<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Boburmirzo</title>
</head>
<body>
    <a href="../index.html">Orqaga</a>
    <br>
    <img src="../images/boburmirzo.jpg">
    <h2>Bobur</h2>
    <p>Bobur <a href="#" style="color: blue;">(taxallusi)</a> toʻliq ismi - <a href="#" style="color: red;">Zahiriddin Muhammad ibn Umarshayx Mirzo;</a> <a href="#" style="color: blue;">1483-yil 14-fevral – 1530-yil 26-dekabr</a> — oʻzbek mumtoz adabiyotining yirik vakili, shoir, tarixchi, geograf, davlat arbobi, isteʼdodli sarkarda, boburiylar sulolasi asoschisi, temuriy shoh boʻlgan. Amir Temurning pannevarasi boʻlgan <sup style="color: blue;">[2]</sup> . Bobur oʻz davrining buyuk shaxslaridan biri edi. Uning sheʼrlari,ruboiylari oʻz vaqtida va hozir ham sevib oʻqilmoqda. <a href="#" style="color: blue;">6 ta xotini boʻlgan</a> . <a href="#" style="color: red;">Bibi Muboraka, Mohimbegim, Zaynab Sulton Begim, Oysha Sulton Begim, Maʼsuma Sulton Begim va Soliha Sulton Begim.</a></p>
    <p>Boburning <a href="#" style="color: red;"> onasi</a> oʻqimishli boʻlgan va oqila ayol boʻlib, Boburga hokimiyatni boshqarish ishlarida faol koʻmak bergan, harbiy yurishlarida unga hamrohlik qilgan. <a href="#" style="color: blue;"> Umarshayx Mirzo</a> xonadoni poytaxt <a href="#" style="color: blue;"> Andijonning</a> arki ichida yashar edi. Hokim yoz oylari Sirdaryo boʻyida, Axsida, yilning qolgan faslini Andijonda oʻtkazardi. Boburning yoshligi <a href="#" style="color: blue;">Andijonda</a> oʻtgan. Bobur barcha temuriy shahzodalar kabi maxsus tarbiyachilar, yirik fozil-u ulamolar ustozligida harbiy taʼlim, fiqh ilmi, arab va fors tillarini oʻrganadi, koʻplab tarixiy va adabiy asarlar mutolaa qiladi, ilm-fanga, sheʼriyatga qiziqa boshlaydi. Dovyurakligi va jasurligi uchun u yoshligidan <a href="#" style="color: blue;">„Bobur“</a> <a href="#" style="color: blue;"><sup>(„Sher“)</sup> </a> laqabini oladi.</p>
    <br>
    <p>Bobur <a href="#" style="color: blue;">18-19 yoshlarida</a> ruboiy va gʻazallar yoza boshlagan. Uning <a href="#" style="color: blue;">„Topmadim“</a> radifli gʻazali va <a href="#" style="color: blue;">„Yod etmas emish kishini gʻurbatda kishi“</a> misrasi bilan boshlanuvchi ruboiysi oʻsha yillardagi hayoti bilan bogʻliq.</p>
<p>Bu paytda, qisqa muddat ichida <a href="#" style="color: blue;">Samarqand taxtiga</a> uchinchi hukmdor kelgan edi. <a href="#" style="color: red;">Sulton Ahmad Mirzo vafoti</a> <sup style="color: blue;">(1494-yil iyul)</sup> dan keyin taxtga oʻtirgan <a href="#" style="color: blue;">Sulton Mahmud Mirzo </a> Samarqandda davlatni <a href="#" style="color: blue;">5-6 oydan ortiq</a> idora etmadi — qisqa muddatli kasallikdan soʻng <a href="#" style="color: red;">43 yoshida vafot etdi.</a> Uning oʻrniga Buxoroda hokim boʻlgan oʻgʻli Boysungʻur oʻtiradi. <sup style="color: blue;">1495—1496-yillarda</sup> Bobur Samarqandga ikki marta muvaffaqiyatsiz yurish qiladi. 1497-yil kuzida u Samarqand atrofidagi bir qancha joylarni va 7 oylik qamaldan soʻng Samarqandni egallaydi, Boysungʻur Qunduzga qochadi. Shahar qamal tufayli nihoyatda ogʻir kunlarni boshidan kechirmoqda edi. Hatto ekkulik don ham topish mushkul edi. Bobur qoʻshinni taʼminlashda katta qiyinchiliklarga duch keldi. Navkarlaridan ayrimlari Andijon va Axsi tomon qochib ketadilar. Buning ustiga Andijonda qolgan ayrim beklar Boburdan yuz oʻgirib, uning ukasi Jahongir Mirzo tarafiga oʻtadilar. Andijondan koʻngli notinch boʻlgan va iqtisodiy qiyinchiliklarga uchragan, ayni zamonda ogʻir xastalikni boshidan kechirgan Bobur Samarqandni yuz kun idora etgandan soʻng, uni tark etishga qaror qiladi, ammo Xoʻjandga yetganda Andijon ham qoʻldan ketib, muxoliflar ixtiyoriga oʻtganini eshitadi. Boburning Toshkent hokimi, togʻasi Mahmudxon koʻmagida Andijonni qayta egallashga urinishi natija bermaydi. Bu muvaffaqiyatsizlik Bobur qoʻshiniga salbiy taʼsir etib, koʻpchilik bek, navkarlar (700—800 kishi) Boburni tark etadi. Oʻziga sodiq kishilar (200—300) bilan qolgan Bobur maʼlum muddat Xoʻjandda turgach, Toshkentga — Mahmudxon huzuriga kelib, Andijonni qaytarib olish rejasini tuza boshlaydi. Maʼlum muddat oʻtgach, Bobur Xoʻjandga qaytadi, koʻp oʻtmay, Margʻilonni qoʻlga kiritadi hamda Andijonni egallash tadbirlarini koʻradi. Nihoyat, 2 yildan soʻng (1498-yil iyun) uni qayta qoʻlga kiritadi. Bobur ukasi Jahongir Mirzo bilan sulh tuzib, uning ixtiyorida „Xoʻjand suvining Axsi tarafi viloyatlarini…“ qoldiradi, Andijon tarafi viloyatlarini oʻz tasarrufiga oladi.</p>
</body>
</html>