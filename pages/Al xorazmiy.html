<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Al Xorazmiy</title>
</head>
<body>
  <a href="../index.html">Orqaga</a>
    <img src="../images/Al Xorazmiy.jpg" alt="">
    <h2>Al Xorazmiy</h2>
    <br>
<p><strong>Xorazmiy, Abu Jaʼfar</strong> <sup style="color: blue;">(Abu Abdulloh)</sup> <strong>Muhammad ibn Muso al-Xorazmiy</strong> <sup style="color: blue;">(783, Xiva — 850, Bagʻdod) </sup>— xorazmlik matematik, astronom, geograf, fan tarixidagi ilk qomusiy olimlardan. Dastlabki maʼlumotni Xiva shahrida olgan va yetuk olim boʻlib shakllangan. Bunda arab istilosidan soʻng muayyan darajada saqlanib qolgan qadimgi Xorazm fani anʼanalari asosiy rol oʻynagan. Xalifa Horun ar Rashidning oʻgʻli va uning Xurosondagi voliysi al Maʼmun huzuriga — Marvga taklif etilgan. <a href="#" style="color: blue;"> 819-yilda</a> Bagʻdodni egallagan al Maʼmun <a href="#" style="color: red;">Markaziy Osiyolik olimlardan Xorazmiy, Ahmad al Fargʻoniy, Habash al Hosib Marvaziy, Abul Abbos Javhariy</a> va boshqalarni oʻzi bilan olib ketib, oʻziga xos ilmiy jamoa tashkil etgan. Bu jamoa fan tarixidagi dastlabki rosmana akademiya deb qaraladigan ilmiy muassasa — <a href="#" style="color: blue;">„Bayt ul Hikmat“</a> <sup style="color: blue;">(„Donishmandlik uyi“)</sup>ning asosini tashkil etgan. Bu akademiyada Xorazmiy yetakchi olim va ilmiy rahbar boʻlgan. U shu davrdan boshlab Bagʻdodda al Maʼmun <sup style="color: blue;">(813-833)</sup>, soʻng al Moʻʼtasim (833-842), al Vosiq (842-847) xalifaligi davrlarida yashab ijod etgan.</p>

      <p>  Xorazmiyning bizgacha oʻntacha asari toʻliq, qisman yoki ayrim parchalar tarzida yetib kelgan. Shu asarlarning oʻziyoq koʻrsatadiki, Xorazmiy insoniyat sivilizatsiyasiga buyuk hissa qoʻshgan olimdir. Amerikalik fan tarixchisi George Sarton Xorazmiyni „Oʻz zamonasining eng buyuk matematigi, agar barcha holatlar eʼtiborga olinsa, barcha zamonlarning eng buyuk matematiklaridan biri“, deb baholagan. Bunday baho Xorazmiyning matematika tarixida tutgan beqiyos oʻrni sabab.
    </p>
      <p>  Miloddan avvalgi <a href="#" style="color: blue;">6-asrdan</a> milodiy <a href="#" style="color: blue;">5-asrgacha</a> ravnaq topgan yunon madaniyati <a href="#" style="color: blue;"> 4-asrga</a> kelib inqirozga yuz tutdi. <a href="#" style="color: blue;"> 415-yilda</a> yunon fanining xazinasi boʻlgan Iskandariya kutubxonasi vayron qilinib, minglab kitoblar yoqib yuborildi. Natijada fan taraqqiyotdan toʻxtab, hatto qoʻlga kiritilgan yutuqlar ham unutila boshladi. <a href="#" style="color: blue;">4-8-asrlarda</a> olis Xitoy va Hindistondagi ayrim olimlar faoliyatini hisobga olmaganda Konstantinopol <sup style="color: blue;">(Vizantiya)</sup> va Gandishapurda <sup style="color: blue;">(Eronning hozirgi Huziston viloyatida)</sup> jon saqlagan yunon olimlari, ayrim suryoniy, yahudiy va nasroniy ruhoniylari omon qolgan yunoncha kitoblarni saqlash, tarjima qilish, sharxlar bitish bilangina shugʻullangan, diniy ehtiyojlar tufayli ayrim astronomik kuzatuvlargina olib borilgan.</p>
    </body>
</html>